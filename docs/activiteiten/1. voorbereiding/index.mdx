---
title: Voorbereiding en beheer 
---

## Gebruikersbeheer

Om aanvragen te kunnen indienen of goedkeuren via de module Activiteiten zijn er **geen bijkomende gebruikersrechten nodig**. Elk personeelslid met toegang tot Toolbox zal deze module kunnen gebruiken op voorwaarde dat ze geactiveerd is. Dat doe je via de module Instellingen => modules.

Om goedkeuringsflows aan te maken, goedkeurders en derden te beheren of een overzicht van alle activiteiten te raadplegen is het gebruikersrecht **activiteiten_beheer** noodzakelijk. Gebruikersrechten kan je toekennen via de module [Gebruikersbeheer](/gebruikersbeheer).

## Goedkeuringsflow aanmaken

Alvorens leraren een activiteit kunnen aanvragen, moet er minimaal één goedkeuringsflow bestaan. Aan zo'n goedkeuringsflow moet minstens één goedkeurder (bv. een directeur) worden gekoppeld. Deze goedkeurder kan optioneel van elke nieuwe aanvraag op de hoogte gebracht worden via e-mail of Smartschool. 

- Ga in de module Activiteiten naar **Beheer**.  

- Klik op **Flows** en vervolgens op **Flow aanmaken**. Indien er reeds een flow bestaat, kan je die bekijken en/of aanpassen via het pijltje achteraan <LegacyAction img="PijlOnder.png"/>.

    ![opstart1](./opstart1.png)

- Geef de flow een naam (bv. eerste graad, bovenbouw, kleuterschool, ...) en klik op **Aanmaken**.

    ![opstart2](./opstart2.PNG)

- Klap de flow open door achteraan op <LegacyAction img="PijlOnder.png"/> te klikken. Je kan een flow volledig verwijderen door op het vuilnisbakje te klikken.

    ![opstart3](./opstart3.png)

- Vul het gewenste type communicatie in om een automatisch bericht te versturen bij elke nieuwe aanvraag in de flow. 
    - Indien je berichten wil versturen via Smartschool, selecteer je achteraan het gewenste Smartschoolplatform. Dit platform moet ingesteld zijn in de module **Instellingen** => Smartschool. 
    - Om te kunnen versturen via e-mail, moeten de e-mailinstellingen ingevuld zijn in de module **Instellingen** => E-mail. Ook de afzenders kan je in die module aanmaken. De mail wordt verstuurd naar het e-mailadres dat in het administratief pakket (Infomat/Wisa) is opgegeven voor het personeelslid. In eerste instantie wordt dat van het type 'school' genomen. Als dat ontbreekt, zal het privé of domicilie e-mailadres gebruikt worden. 

  ![opstart4](./opstart4.PNG)

- Voeg tot slot één of meerdere goedkeurders toe door minimaal 3 karakters in het tekstveld te typen. Vervolgens wordt er een lijst getoond met personeelsleden met deze karakters in hun naam. Uit die lijst kan je de gewenste goedkeurder selecteren. Opslaan is niet nodig, dat gebeurt automatisch. Een goedkeurder hoeft niet noodzakelijk een beheerder te zijn. Lees [hier](/aanvraag_goedkeuren_afkeuren) hoe een goedkeurder een aanvraag kan behandelen. 

    ![opstart5](./opstart5.PNG)

## Derden 

Het kan voorkomen dat personen die niet in dienst zijn van de school of niet voorkomen in het administratief pakket (Informat of Wisa) een activiteit mee begeleiden. Denk aan oud-leraren, stagiairs, vrijwilligers, ... 

Als beheerder is het mogelijk om via de knop **Beheer** derden toe te voegen, gegevens van een derde te wijzigen (bv. telefoonnummer of e-mailadres) of die volledig te verwijderen.

Een aanvrager zonder beheersrechten kan vervolgens de derde selecteren bij het toevoegen van een activiteit. Wanneer de derde nog niet is aangemaakt, kan de aanvrager zelf dit ook rechtstreeks in het aanvraagscherm doen. Wanneer de derde is toegevoegd heeft de aanvrager geen machtiging meer om de gegevens van deze derde aan te passen of de derde te verwijderen. Klik [hier](/activiteiten/aanvragen/) meer info over het aanvragen van een activiteit. 

![beheer8](./beheer8.PNG)

## Activiteiten

Als beheerder kan je **alle** aankomende en afgelopen, goedgekeurde en afgekeurde activiteiten alsook de activiteiten in opmaak raadplegen. Ga hiervoor naar **Beheer => Activiteiten**. De activiteiten zijn chronologisch gerangschikt. Bovenaan kan je eventueel filteren op klas. 

- Klik op de naam van een activiteit om ze te openen. Via het tandwiel rechts bovenaan kan je de activiteit vervolgens bewerken of verwijderen.
- Klik op de status achteraan om de historiek van de goedkeuringsflow te raadplegen. Bij (voorlopig) afgekeurde activiteiten kan je via deze weg de motivatie voor weigering terugvinden. 

![opstart6](./opstart6bis.png)

![opstart7](./opstart7.png)




