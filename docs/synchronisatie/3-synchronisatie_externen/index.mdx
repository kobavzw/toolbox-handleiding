---
title: Synchronisatie externen
hide_title: true
---
<ImageTitle img="externen.png">Synchronisatie externen</ImageTitle>

De module synchronisatie externen laat toe om in Toolbox een lijst op te bouwen van externe medewerkers. Voorbeelden zijn ondersteuners, CLB medewerkers, onderhoudspersoneel, ... kortom: iedereen die op de school werkt maar niet in Informat of Wisa zit als personeelslid.

In de module Instellingen > Synchronisatie externen kan je aangeven met welke platformen je deze externe medewerkers wil synchroniseren.

Na de aanmaak van een externe via de synchronisatiemodule - beheer kan je aanvinken met welk(e) platform(en) je die externen effectief wil gaan synchroniseren. Dat doe je door de vinkjes achter de naam van elke externe groen te maken.

Bij de aanmaak van de gebruiker kan je zelf kiezen welke velden worden ingevuld. Het paswoord kan je zelf kiezen of door Toolbox laten genereren door middel van het hangslot.

De groep waarin de gebruiker komt kan je zelf intypen of kiezen uit de lijst van reeds eerder gebruikte groepen.

Begin- en einddatum zijn optioneel in te vullen.

## Toolbox voor externen

Een externe kan indien nodig ook toegang krijgen tot Toolbox. Dit is niet de gewone schooltoolbox, maar een aparte Toolbox voor Externen. Die bereik je door aan de url van jouw schooltoolbox **/externe** toe te voegen, bv. https://demotoolbox.kobavzw.be/externe .

Externen kunnen zo toegang krijgen tot bv. de **module Wallet** om zo ook via de kassa aankopen op school te kunnen betalen. 

Verder kunnen externen ook toegang krijgen tot de module **Fotolijst leraren**. Hiervoor moeten specifieke rechten worden toegekend. Dat kan via de module [Gebruikersbeheer](/gebruikersbeheer#5-gebruikersrechten-externen).


