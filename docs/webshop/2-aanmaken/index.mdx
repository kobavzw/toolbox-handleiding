---
title: Webshop Aanmaken
---

Klik in de module Webshop op <LegacyAction img="configure.png" text="beheer" /> om een nieuwe webshop aan te maken of een bestaande webshop te beheren. 

Klik vervolgens op <LegacyAction img="pluscircle.png" text="Nieuwe webshop toevoegen" /> en vul de nodige velden in. 

![Nieuwe webshop toevoegen](./nieuwe_webshop_aanmaken.PNG)

- **Beschikbaar van-tot**: Dit is geen verplicht veld! Indien leeg is de webshop onbeperkt geopend. Om een webshop gedurende een beperkte periode open te stellen, kan hier een datum- en tijdsslot worden ingesteld. 

- **Beschikbaar voor**: Je kan een webshop publiek beschikbaar stellen en/of voor personeel. Je kan één optie aanvinken, maar je kan ook de beide opties tegelijk gebruiken. 
    - **Publieke webshop**: iedereen met de URL kan de webshop raadplegen en bestellingen plaatsen. De URL vind je terug via het beheer door te klikken op volgend icoontje <LegacyAction img="webshop.png"/>. Zie ook [Webshop publiceren](/webshop/webshop%20publiceren/).

    - **Webshop voor personeel**: Personeelsleden kunnen de webshop bereiken via de module 'Webshop' in Toolbox. Hiervoor moeten geen extra gebruikersrechten worden toegekend. Het is ook mogelijk om meerdere webshops voor personeel aan te maken. Wanneer een personeelslid een bestelling plaatst via de Toolbox webshop, zullen automatisch de persoonsgegevens worden ingevuld, aangezien die gekend zijn vanuit de synchronisatie met Informat. Een webshop voor personeel hoeft niet gepubliceerd te worden. 

    - **Webshop voor leerlingen**: In een volgende versie zal men een webshop ook voor leerlingen beschikbaar kunnen maken (bv. schoolwinkeltje). 

- **Transactiekost**: Indien gewenst, kan hier het bedrag worden ingevuld dat wordt doorgerekend aan de koper. Dit bedrag zal automatisch bij de afrekening van de bestelling worden toegevoegd.

- **Transactiekost valt weg vanaf**: Wanneer er voor minimaal dit bedrag aangekocht wordt, zal er geen transactiekost worden aangerekend. 

- **Telefoonnummer verplicht in te vullen**: Indien aangevinkt, zal de klant verplicht zijn telefoonnummer moeten opgeven bij de bestelling. 

- **Opmerkingen toelaten**: Vink aan om kopers in de webshop de mogelijkheid te geven om een opmerking toe te voegen. Bij 'teksten' kan hier een tekst of omschrijving aan toegevoegd worden. Bv. de vraag naar allergieën of bijkomende specifcaties bij de bestelling. 

- **Opmerkingen verplicht**: Indien aangevinkt, zal de klant verplicht het opmerkingenveld moeten invullen bij de bestelling. Zoniet zal men de bestelling niet kunnen afronden. 

- **Vraag leerlingengegevens**: Vink deze optie aan om de klant bij de aankoop de naam en klas van de leerling te laten invullen. Hier kan men er nog voor kiezen om het veld met leerlingengegevens in de webshop verplicht te laten invullen of optioneel.  

- **Toon enkel klassen van instellingsnummer(s)**: Wanneer er in een Toolbox meerdere instellingsnummers beschikbaar zijn, zullen in de webshop standaard (indien dit veld leeg is) alle klassen van alle instellingsnummers getoond worden in een dropdown lijst wanneer de optie 'vraag leerlingengegevens' is aangevink. Indien men voor een bepaalde webshop enkel de klassen van een welbepaald instellingsnummer moet kunnen selecteren, kan je in dit veld het betreffende instellingsnummer invoeren. Het is mogelijk om meerdere instellingsnummers toe te voegen, gescheiden door komma's. Let op dat je voor het instellingsnummer steeds **6 cijfers** gebruikt. Bv. het instellingsnummer 45686 zal **0**45686 worden.

- **Toon enkel klassen van vestigingscode(s)**: Wanneer er in een Informat meerdere vestigingscodes beschikbaar zijn, zullen in de webshop standaard (indien dit veld leeg is) alle klassen van alle vestigingen getoond worden in een dropdown lijst wanneer de optie 'vraag leerlingengegevens' is aangevink. Indien men voor een bepaalde webshop enkel de klassen van een welbepaalde vestiging moet kunnen selecteren, kan je in dit veld de betreffende vestigingscode invoeren. Het is mogelijk om meerdere codes toe te voegen, gescheiden door komma's. 

- **Mails in BCC sturen naar**: Vul hier het e-mailadres in van de persoon die van elke bestelling een bevestigingsmail in blind copy moet krijgen. Dit veld is optioneel. Laat het leeg indien je geen mails wil ontvangen. 

- **Logo**: Het schoollogo kan hier geselecteerd worden. Gebruik je voor de webshop graag een ander logo, bezorg het aan het Toolbox-supportteam via de helpdesk (bij het vraagteken rechtsboven in Toolbox). Ook bij het onderdeel 'Teksten' is het nog mogelijk om een afbeelding op te laden. 

- **Label bij datumkeuze**: Indien er in een volgende stap [keuzemomenten](/webshop/keuzedatums_of_uren_instellen/) ingesteld zullen worden, kan men hier opgeven welke tekst er in de webshop getoond moet worden bij deze datumkeuze. Bv. *Selecteer hier uw afhaalmoment*. 

- **Klantnummer Exact Online**: Geef hier het klantnummer uit Exact Online in waarop de aankopen via de webshop geboekt moeten worden. Dit kan één klantnummer zijn voor meerdere webshops tegelijk, maar het is ook mogelijk om per webshop een klantnummer in te geven.  

- **Dagboekcode Exact Online**: Geef hier de dagboekcode uit Exact Online in waarop de aankopen via de webshop geboekt moeten worden. Dit kan één dagboek zijn voor meerdere webshops tegelijk, maar het is ook mogelijk om per webshop een ander dagboek in te geven. 

- **Webshop toevoegen**: Klik hier om de webshop aan te maken. Alle velden van dit scherm kunnen nadien nog gewijzigd worden. 

Als de webshop is aangemaakt, verschijnt die in het overzicht met webshops. De eerder ingevoerde gegevens kunnen nog worden gewijzigd door vooraan op het potloodje <LegacyAction img="potlood2.png"/>te klikken. 

Enkel webshops waarvoor nog geen bestellingen geplaatst zijn, kunnen volledig verwijderd worden via het rode kruisje achteraan <LegacyAction img="remove.png"/>.

![Webshop wijzigen](./webshop_wijzigen.png)