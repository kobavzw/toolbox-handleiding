---
title: Toestellen toewijzen aan gebruikers

---

Alvorens je toestellen kan toewijzen aan gebruikers, moet er minimaal 1 modaliteit zijn aangemaakt. Lees [hier](/inventaris/voorbereiding/#modaliteiten) alles over het aanmaken van modaliteiten.


## Toestel toewijzen
Via het menu Toewijzen kan je een item koppelen aan een gebruiker. Zoek eerst naar de leerling of leraar. Heeft die gebruiker reeds een toestel toegewezen, dan zal het systeem dat laten zien. Je kan echter altijd bijkomende toestellen toewijzen, al raden we aan om toestellen steeds binnen hetzelfde contract toe te wijzen. Dat doe je via deze weg door op het nummer (blauwe link) van het contract te klikken. 

Als je de juiste persoon hebt gevonden, vul je het inventarisnummer, serienummer of externe assettag in het tekstvak in. Je kan hiervoor ook een barcodescanner gebruiken als je veel toestellen moet uitleveren.

Selecteer de modaliteit waaraan je het toestel wil koppelen en klik op 'Wijs toestel toe'.

Er wordt nu een nieuw contract opgemaakt. Binnen dat contract wordt het toestel aan de gebruiker gekoppeld. 

![toewijzen1](./toewijzen1.PNG)

## Contract

In het scherm van het contract kan je enerzijds de contracten afdrukken als PDF (ontvangstbewijs) maar ook betalingen registreren (Betaling toevoegen). Bijvoorbeeld een betaalde waarborg of voorschot bij het ontvangen van het toestel. Betalingen kan je ook opvolgen via het menu Betalingen.

Eventueel kan je opmerkingen toevoegen aan het contract. Je hebt opmerkingen die mee in het contract kunnen worden afgedrukt (mits de variabele $$OPMERKINGEN$$ in de tekst werd opgenomen), maar ook opmerkingen die niet afgedrukt worden en meer voor intern gebruik zijn bedoeld.

De contracten kan je altijd opvragen via het menu Contracten.

Stel dat iemand een lopend contract heeft maar een ander toestel moet krijgen. Kan je ervoor voor kiezen om het bestaande contract te behouden en enkel het huidige toestel te stoppen. Dat doe je door achteraan in de tabel met toestellen op het Stop-icoon <LegacyAction img="stop.png"/> te klikken. Hierdoor geef je aan dat het contract nog wel loopt maar dat het toestel niet meer in bezit is van de gebruiker. Je kan nu eventueel een ander toestel toevoegen aan het lopende contract.

Als een toestel defect geraakt binnen een lopend contract, is het aanbevolen om dat ook via het contract te registreren. Vóór elk toestel staat er een icoontje <LegacyAction img="defect.png"/> waarmee je schade kan registreren, de status van het toestel kan aanpassen en eventueel de kostprijs voor de gebruiker kan vaststellen. Wanneer dit bedrag wordt ingevuld, zal Toolbox automatisch een herstelfactuur aanmaken dat via de leerlingenrekeningen verder verwerkt kan worden. 

De defecten/herstellingen worden binnen het contract onder het juiste toestel getoond. Zo kan je heel snel zien of een leerling een toestel al meermaals heeft beschadigd.

Meer over het registreren en opvolgen van herstellingen kan je [hier](.//inventaris/herstelling/) lezen.

## Contract stopzetten
Het stopzetten van een contract gebeurt via de knop <LegacyAction img="stop.png" text="Stop contract"/> helemaal onderaan. Als je een contract stopt, kan je bijkomende informatie over de staat van het toestel invullen. Je kan het toestel ook meteen een nieuwe status binnen de inventaris geven.

 
## Facturen
In het menu facturen kan je de door Toolbox aangemaakte facturen opvolgen. Dat kunnen waarborgfacturen zijn maar ook facturen als gevolg van schade/herstellingen. 

Vanuit dit scherm kan je de aangemaakte facturen overzetten naar de Leerlingenrekeningen. Van daaruit kunnen ze dan afgedrukt en opgestuurd worden alsook overgezet naar de boekhouding voor verdere opvolging.

Facturen die nog niet zijn overgezet naar de Leerlingenrekeningen, hebben achteraan Factuurnummer 0. Vooraan hebben ze een vinkje. Door die facturen te selecteren kan je ze overzetten naar de Leerlingenrekeningen. Ze worden aangemaakt in een aparte School 'Inventaris'. Die school wordt automatisch aangemaakt.