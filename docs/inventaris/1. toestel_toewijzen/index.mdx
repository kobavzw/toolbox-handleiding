---
title: Toestellen toewijzen
---

Items die in de inventaris zijn aangemaakt, kan je koppelen aan een gebruiker. Dat kan een leerling maar ook een personeelslid zijn. 

## Voorbereiding
Het koppelen van een toestel aan een gebruiker verloopt via een bepaalde modaliteit. Zo kan je een modaliteit maken voor 'laptops leraren' maar ook voor 'tablet leerlingen'. In elke modaliteit kan je de contractvoorwaarden instellen. 

De modaliteiten maak je aan via het menu Modaliteiten. Voeg een nieuwe modaliteit toeen vul vervolgens de velden in. Moet een leerling een waarborg betalen voor het toestel? Dan kan je dat hier opgeven. Toolbox zal bij het toekennen van een toestel dan automatisch een factuur opmaken voor die waarborg.

Als je je gebruikers een gepersonaliseerd document wil bezorgen, dan kan je dat in de tekstvelden aanmaken. Je kan in die tekst gebruik maken van de variabelen die onder het tekstvak staan. Op die manier kan de leerling een PDF krijgen waarin staat welk type toestel hij/zij kreeg en welk serienummer dat toestel heeft.

In de tabel (overzicht) van de modaliteite kan je ook nog opgeven welke bijkomende accessoires een gebruiker ontving. Denk bijvoorbeeld aan een adapter (lader) en een beschermhoes.

## Toestel toewijzen
Via het menu Toewijzen kan je een item koppelen aan een gebruiker. Zoek eerst naar de leerling of leraar. Heeft die gebruiker reeds een toestel toegewezen, dan zal het systeem dat laten zien. Je kan echter altijd bijkomende toestellen toewijzen al raden we aan om toestellen steeds binnen hetzelfde contract toe te wijzen (zie verder).

Als je de juiste persoon hebt gevonden, vul je het inventarisnummer of serienummer in het tekstvak in. Je kan hiervoor ook een barcodescanner gebruiken als je veel toestellen moet uitleveren.

Selecteer de modaliteit waarin je het toestel wil toewijzen en klik op 'Wijs toestel toe'.

Er wordt nu een nieuw contract opgemaakt en binnen dat contract wordt het toestel aan de gebruiker gekoppeld. 

## Contract
In het scherm van het contract kan je enerzijds de contracten afdrukken als PDF (ontvangstbewijs) maar ook betalingen registreren. Bijvoorbeeld een betaalde waarborg of voorschot bij het ontvangen van het toestel. Betalingen kan je ook opvolgen via het menu Betalingen.

Eventueel kan je opmerkingen toevoegen aan het contract. Je hebt opmerkingen die mee in het contract kunnen worden afgedrukt (mits de variabele $$OPMERKINGEN$$ in de tekst werd opgenomen) maar ook opmerkingen die niet afgedrukt worden en meer voor intern gebruik zijn bedoeld.

De contracten kan je altijd opvragen via het menu Contracten.

Stel dat iemand een lopend contract heeft maar een ander toestel moet krijgen. Dan kan je dat contract stopzetten en een volledig nieuw contract aanmaken. Het stopzetten van een contract gebeurt via de knop 'Stop contract' helemaal onderaan.

Je kan er ook voor kiezen om het bestaande contract te behouden en enkel het huidige toestel te stoppen. Dat doe je door achteraan in de tabel met toestellen op het Stop icoon te klikken. Hierdoor geef je aan dat het contract nog wel loopt maar dat het toestel niet meer in bezit is van de gebruiker. Je kan nu eventueel een ander toestel toevoegen aan het lopende contract.

Als een toestel defect geraakt binnen een lopend contract, is het aan bevolen om dat ook via het contract te registreren. Voor elk toestel staat er een icoontje waarmee je hetzelfde scherm oproept als bij de items. Merk op dat er nu een extra veld wordt getoond: Kostprijs voor de gebruiker. Als een gebruiker een toestel heeft beschadigd en hiervoor zal moeten betalen, kan je het bedrag in dit veld invullen. Toolbox zal dan een factuur aanmaken.

De defecten/herstellingen worden binnen het contract onder het juiste toestel getoond. Zo kan je heel snel zien of een leerling een toestel al meermaals heeft beschadigd.

## Contract stopzetten
Als je een contract stopt, kan je bijkomende informatie over de staat van het toestel invullen. Je kan het toestel ook meteen een nieuwe status binnen de inventaris geven.
 
## Facturen
In het menu facturen kan je de door Toolbox aangemaakte facturen opvolgen. Dat kunnen waarborgfacturen zijn maar ook facturen als gevolg van schade/herstellingen. 

Vanuit dit scherm kan je de aangemaakte facturen overzetten naar de Leerlingenrekeningen. Van daaruit kunnen ze dan afgedrukt en opgestuurd worden alsook overgezet naar de boekhouding voor verdere opvolging.

Facturen die nog niet zijn overgezet naar de Leerlingenrekeningen, hebben achteraan Factuurnummer 0. Vooraan hebben ze een vinkje. Door die facturen te selecteren kan je ze overzetten naar de Leerlingenrekeningen. Ze worden aangemaakt in een aparte School 'Inventaris'. Die school wordt automatisch aangemaakt.