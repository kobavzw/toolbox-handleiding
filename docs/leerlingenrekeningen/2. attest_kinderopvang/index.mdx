---
title: Fiscale attesten kinderopvang
---

Toolbox kan automatisch fiscale attesten voor de kinderopvang aanmaken.

 
## Voorbereiding 

**a. In de module Instellingen**

Om correcte fiches te genereren, moeten er eerst een aantal zaken worden ingesteld in de module Instellingen van Toolbox.

De gegevens van de school/werkgever die op de fiscale fiches komen zijn dezelfde voor personeelsleden als voor de attesten kinderopvang voor ouders en moeten worden ingesteld in de Instellingen > 'Woon-werkverkeer'. Vul vervolgens alle gevraagde gegevens in, zowel van de schuldenaar als van de afzender. In de praktijk zullen deze twee meestal dezelfde zijn. Let op dat je hier de gegevens van de VZW invult en niet van de school. De VZW is namelijk de werkgever. Selecteer onderaan ook het inkomstenjaar (2022) waarvoor de personeelsleden via de module **Openbaar vervoer** of de module **Fietsvergoeding** de fiscale fiche kunnen downloaden. 

![attest1](./attest1.jpg)

![attest2](./attest2.jpg)

**b. In de module Leerlingenrekeningen**

![attest3](./attest3.jpg)

Je moet ook nog een aantal zaken instellen in de module Leerlingenrekeningen bij 'Scholen'. Klik op het potloodje vóór de school en ga naar het tabblad 'Attest kinderopvang'. 

Vink aan dat de school attesten voor kinderopvang maakt. Vul verder de naam en hoedanigheid van de ondertekenaar in. Onderaan kan ook de handtekening van de ondertekenaar geselecteerd worden (indien die werd ingescand en doorgegeven aan het Toolbox-team via toolbox@kobavzw.be). Wanneer de attesten kinderopvang via mail verstuurd worden, kan je hier ook de tekst voor het e-mailbericht instellen. Daarvoor kan je gebruik maken van enkele dynamische variabelen.

Als alles correct is ingesteld, klik je op 'School bijwerken'.  

![attest4](./attest4.png)

## Attesten kinderopvang genereren

Je kan attesten kinderopvang aanmaken in de module **Leerlingenrekeningen - Rapporten - Attest kinderopvang**. Selecteer daar het inkomstenjaar (bv. 2022 voor de aangifte van het jaar 2023).

Als je nog geen attesten hebt aangemaakt, krijg je hiervoor een melding. Er wordt kort samengevat wat je eerst moet doen alvorens de attesten aan te maken:

- Laat de synchronisatie met Informat/Wisa nog een keer lopen op vandaag, maar ook op minimaal 2 momenten in vorig schooljaar, zodat je zeker over alle gegevens van de leerlingen en hun relaties (ouders) beschikt. Dat doe je in de modules Synchronisatie leerlingen (secundair) en in de module Synchronisatie leerlingen basis (basisschool). Daar voer je de eerste twee stappen uit (Informat/Wisa uitlezen + Synchroniseer leerlingen). Hoe je moet synchroniseren in vorig schooljaar lees je [hier](/leerlingenrekeningen/FAQ/#3-attesten-kinderopvang---voor-leerlingen-die-uitgeschreven-zijn-worden-geen-leerplichtverantwoordelijken-opgehaald). 
- Kijk goed na of alle aangemaakte (en verzonden) facturen zijn doorgeboekt naar Exact Online. Je kan dit makkelijk zien in het menu Zoek Facturen van de module Leerlingenrekeningen. Daar klik je in de menubalk op het icoontje van Exact.
- Zorg dat alle betaalde facturen in Exact zijn afgepunt. De fiscale attesten kunnen enkel uitgereikt worden voor bedragen die effectief betaald zijn. Als de facturen dus niet (correct) afgepunt zijn in Exact, worden deze bedragen niet meegenomen voor het fiscaal attest.
-Haal de openstaande facturen op uit Exact Online. Zo weet Toolbox welke facturen nog niet betaald zijn. Als het ophalen van de Openstaande facturen gebeurt vanuit een centrale Toolbox, kan je in de module Openstaande facturen steeds zien wanneer er voor het laatst gegevens werden opgehaald. 

Als je die stappen hebt doorlopen, dan klik je in het menu op de rekenmachine. Je krijgt nu de vraag of je de attesten voor 2022 wil laten berekenen. Klik op OK. Er verschijnt nu een voortgangsindicator. Laat die even lopen.

![attest5](./attest5.png) 
![attest6](./attest6.png)

Na het aanmaken van de attesten krijg je de melding te zien hoeveel attesten er werden aangemaakt. Klik op de link 'Ga naar de aangemaakte attesten'.

![attest7](./attest7.png)
![attest8](./attest8.png)

Je krijgt nu de tabel te zien met de aangemaakte attesten. Vooraan zie je om welke leerling het gaat. In het midden zie je het bedrag en het percentage. Standaard wordt er één attest per leerling gemaakt aan 100%.

![attest9](./attest9.png)

In de tweede kolom kan je op het vergrootglas klikken. Daarmee open je de detail van het fiscaal attest en zie je welke bedragen er werden meegerekend. Je kan van hieruit ook de facturen openen.

![attest10](./attest10.png)

Wil je het attest splitsen, bijvoorbeeld voor gescheiden ouders, dan klik je op het achterste icoontje. In dit scherm kan je het attest vervolgens splitsen door een percentage lager dan 100% in te vullen en een andere relatie te kiezen. Er wordt een bijkomend attest aangemaakt op naam van deze geselecteerde relatie en het oorspronkelijke attest wordt aangepast.

Je kan dit scherm ook gebruiken om het bestaande attest op een andere naam te zetten. Je kiest de juiste relatie uit de lijst en je vult 100% in. Het bestaande attest wordt op die manier overgezet naar de nieuwe relatie.

![attest11](./attest11.png)

Je kan de attesten als pdf generen of rechtstreeks mailen naar de ouders. Selecteer de leerlingen waarvoor je het attest wil afdrukken/mailen en klik bovenaan op één van volgende iconen <LegacyAction img="pdf.png"/> <LegacyAction img="mailEnveloppe.png"/>.

## XML-bestand aanmaken

Berichtgeving van FOD Financiën d.d. 20 februari 2023
 
Als u kinderopvangactiviteiten organiseert die recht geven op een belastingvermindering, moet u de ouders een attest bezorgen en de gegevens van het attest meedelen aan de FOD Financiën.
 
Door de moeilijkheden die de sector ondervindt om de attesten 281.86 online in te dienen, hebben we beslist om de indieningstermijn te verlengen tot en met 31 maart 2023.
 
Voor kinderopvangactiviteiten die plaatsvonden in 2022 moet u de attesten niet online indienen als u technische problemen hebt. Deze problemen kunnen betrekking hebben op:
hardware,
software,
competenties van de medewerkers om correcte attesten op te maken.
U moet altijd een papieren attest bezorgen aan de ouders. Voor kinderopvang die in 2022 plaatsvond mag u het oude formaat van het attest nog gebruiken, namelijk uw eigen attest of het oude niet-verplichte attest.
 
https://financien.belgium.be/nl/actueel/attesten-kinderopvang-verlenging-indieningstermijn

Toolbox is wel reeds klaar om de nodige XML documenten aan te maken via de knop <LegacyAction img="belcotax.png" />bovenaan.

Het XML-bestand wordt nu gedownload. Je kan het terugvinden links onderaan je scherm of in de map 'downloads' op je computer.

Om het bestand te kunnen indienen bij Belcotax-on-web moet het XML-bestand nog worden omgezet naar een BOW-bestand. Hoe je dat doet, lees je [hier](https://tbvs.be/downloads/Xml_naar_bow.pdf) . Dit BOW-bestand moet worden opgeladen via de online toepassing van Belcotax-on-web. Indien je geen toegang hebt tot deze applicatie, neem je best contact op met je regioboekhouder. 