---
title: Opleidingskalender
hide_title: true 
sidebar_position: 1
slug: /opleidingskalender
---

<ImageTitle img="calendar.png">Opleidingskalender</ImageTitle>

Bekijk hier onze aankomende opleidingen. 
Afgelopen webinars kan je steeds onderaan terugvinden alsook in de handleiding van de betreffende module. 

## Geplande opleidingen en webinars

### WEBINAR Fiscale attesten personeel 
Jaarlijks moet er voor het personeel een fiscale fiche 281.10 opgemaakt worden. Deze bevat onder meer de tussenkomsten voor woon-werkverkeer (fietsvergoeding of openbaar vervoer), maar ook terugbetaling van kosten voor dienstverplaatsingen in opdracht of voor aankopen die een personeelslid heeft verricht voor de school/het schoolbestuur,... Als werkgever moet je de fiscale fiche 281.10 aan de werknemer én aan de fiscus bezorgen. De werknemer gebruikt deze fiscale fiche voor de aangifte van de personenbelasting. In deze webinar tonen we hoe je via Toolbox de fiscale attesten kan maken.

- Wanneer: **dinsdag 19 december 2023** om 10:00u
- Waar: online
- Doelgroep: medewerkers die belast zijn met het opmaken van fiscale attesten voor personeelsleden, nl. boekhoudkundige medewerkers, medewerkers personeelsadministratie, ...
- Duur: 1u tot 1,5u
- Registreren noodzakelijk: dat kan tot het moment waarop de webinar effectief van start gaat via deze link: [Inschrijflink webinar fiscale attesten personeel](https://events.teams.microsoft.com/event/03370cc1-0f86-4290-96be-746f2ee74951@1e34ee9c-f746-42e1-8f41-f79f0a6a678d)

### WEBINAR Fiscale attesten kinderopvang
Ouders kunnen belastingsvermindering krijgen voor uitgaven voor kinderopvang buiten de normale schooluren en dit tot de 14de verjaardag van het kind. In het onderwijs gaat dat voornamelijk om uitgaven voor naschoolse opvang, middagtoezicht en (facultatieve) reizen die plaatsvinden *in weekends en tijdens schoolvakanties*. Scholen moeten hiervoor een attest uitreiken aan de ouders. Dit attest moet eveneens digitaal via Belcotax-on-web bezorgd worden aan de fiscus. In deze webinar tonen we hoe je via Toolbox fiscale attesten kan maken. Ook de regelgeving omtrent het opmaken van de attesten komt aan bod: Wie krijgt het fiscaal attest als ouders gescheiden zijn? Mag ik een fiscaal attest opsplitsen? Wat met onbetaalde schoolrekeningen? 

- Wanneer: **dinsdag 19 december 2023** om 14:00u
- Waar: online
- Doelgroep: medewerkers die belast zijn met het opmaken van fiscale attesten voor kinderopvang, nl. boekhoudkundige medewerkers, medewerkers leerlingenrekeningen, ...
- Duur: 1u tot 1,5u
- Registreren noodzakelijk: dat kan tot het moment waarop de webinar effectief van start gaat via deze link: [Inschrijflink webinar fiscale attesten leerlingen](https://events.teams.microsoft.com/event/d48274d0-cc61-4bb4-8f34-cdc2619be835@1e34ee9c-f746-42e1-8f41-f79f0a6a678d). 

### WEBINAR Inschrijvingen & hands-on vervolgsessie
Met behulp van de module [Inschrijvingen](/inschrijvingen) kan je nieuwe leerlingen voor je school inschrijven of je bestaande leerlingen herinschrijven voor het nieuwe schooljaar. Deze module werd ontwikkeld om op een eenvoudige manier en op maat van de school de nodige gegevens van de leerling te verzamelen. Het uitgangspunt is dat deze module wordt gebruikt door verschillende personeelsleden (leraren) die komen helpen bij de inschrijvingen, maar geen toegang hebben tot het administratief pakket.<br />

Deze module biedt de mogelijkheid om te werken met thuisaanmeldingen, kan de eID van de leerling inlezen, houdt rekening met maximumcapaciteiten en laat ook zien welke documenten de leerling moet meekrijgen voor de studierichting waarvoor hij/zij inschreef. In het geval van een weigering (geen plaats meer in de gewenste studierichting), kan meteen een weigeringsattest afgeleverd worden.

De school kan eigen pagina's samenstellen volgens het principe van Forms om zo de gewenste gegevens van de leerling op te vragen. Deze pagina's kunnen volledig op maat van de school worden ingesteld met tekstvelden, checkboxen, ja/nee-velden, verplichte en niet-verplichte velden,… en vormen zo een volwaardige vervanger voor het intakeformulier.

Dankzij de koppeling met Informat kunnen de gegevens van de leerlingen met een druk op de knop worden ingelezen in het administratief pakket.

Na het volgen van de webinar is het mogelijk om het geleerde - onder begeleiding van het Toolbox-team - stap voor stap in de praktijk te brengen via oefeningen in de eigen Toolbox. Deze hands-on sessie is optioneel en vraagt een bijkomende inschrijving (zie hieronder). Het bekijken van de webinar is een must om te kunnen deelnemen aan de praktijksessie. De webinar wordt nadien online ter beschikking gesteld en moet dus niet live gevolgd worden. 

**WEBINAR**:
- Wanneer: **donderdag 11 januari 2024** om 09:30u
- Waar: online 
- Voorkennis: Er is geen voorkennis vereist.
- Doelgroep: directeurs, coördinatoren, administratief medewerkers en andere personeelsleden die betrokken zijn bij het uitwerken van de inschrijfprocedure of het inrichten van de module.
- Duur: 1u tot 1,5u 
- Registreren noodzakelijk: dat kan tot het moment waarop de webinar effectief van start gaat via deze link: [Inschrijflink webinar Inschrijvingen](https://events.teams.microsoft.com/event/dd467098-56f0-4023-9fd9-05ea4e45ed44@1e34ee9c-f746-42e1-8f41-f79f0a6a678d). 


**PRAKTIJKGERICHTE VERVOLGSESSIE**:
- Wanneer: **donderdag 25 januari 2024** om 13:30u
- Waar: Nooitrust 4, 2390 Malle  
- Voorkennis: Je hebt de webinar bekeken.
- Doelgroep: directeurs, coördinatoren, administratief medewerkers en andere personeelsleden die betrokken zijn bij het uitwerken van de inschrijfprocedure of het inrichten van de module.
- Duur: +/- 1,5u tot 2u 
- Inschrijven noodzakelijk: [Inschrijflink praktijksessie Inschrijvingen](https://www.kobavzw.be/events_subscription.php?EVENT_KEY=K?934AB$1699356864M?Q4686539961)

### OPLEIDING Leerlingenrekeningen

- **HERHALINGSOPLEIDING** <br/>
    Je hebt de basisopleiding reeds gevolgd en bent reeds gestart met de module Leerlingenrekeningen. In deze opleiding worden een aantal zaken uit de basisopleiding opgefrist, met de focus op de meest efficiënte en correcte werkmethode. Ook de module Openstaande facturen komt daarbij aan bod. 
    - Beschikbare data: 
        - **Donderdag 25 januari 2024** van 09:00u - 12:00u 
    - Waar: KOBA - Nooitrust 4 - 2390 Malle
    - Voorkennis: basiskennis leerlingenrekeningen vereist
    - Duur: halve dag 
    - Vooraf inschrijven vereist: [Inschrijflink herhalingsopleiding leerlingenrekeningen 25/01/2024](https://www.kobavzw.be/events_subscription.php?EVENT_KEY=K?934AB$1696591935M?Q5391956961)

- **BASISOPLEIDING** <br/>
   Leer van A-Z de kneepjes van het factureren in Toolbox. Volgende items komen aan bod: Synchroniseren met Informat, artikelen beheren, schoolinstellingen wijzigen, factureren, crediteren, importeren uit andere programma's, openstaande facturen opvolgen.
    - Beschikbare data: 
        - **Donderdag 1 februari 2024** van 9:30u - 16:00u
    - Waar: KOBA - Nooitrust 4 - 2390 Malle
    - Doelgroep: nieuwe medewerkers leerlingenrekeningen - geen voorkennis vereist
    - Duur: dagopleiding (1 dag) met broodjeslunch
    - Vooraf inschrijven vereist: 
        - [inschrijflink basisopleiding leerlingenrekeningen](https://www.kobavzw.be/events_subscription.php?EVENT_KEY=K?934AB$1701438873M?Q3788341071)

## Recente webinars

### WEBINAR Onkosten <Text color="green">(NIEUWE MODULE)</Text>

Maak kennis met de gloednieuwe onkostenmodule. Deze module is een aanvulling op de modules Fietsvergoeding en Openbaar vervoer en stelt personeelsleden in staat om ook hun terugbetaling van onkosten voor dienstverplaatsingen en eigen aankopen digitaal aan te vragen. Het gebruik van deze module is een must-have om correcte fiscale attesten voor personeelsleden te kunnen afleveren. 

Herbekijk hier de webinar van donderdag 30 november 2023.

<Youtube url="https://www.youtube.com/embed/8IpTae6CyTs"/>

### WEBINAR Openstaande facturen

De module [Openstaande facturen](/openstaande_facturen) biedt de mogelijkheid om onbetaalde schoolrekeningen op te volgen nadat ze verwerkt zijn in de module Leerlingenrekeningen. Vanuit deze module kunnen herinneringen verstuurd worden naar de ouders (via mail, smartschool of per brief). Per leerling kan men opvolgingsacties, (af)betalingsregelingen en bijkomende informatie registreren. De synchronisatie met Exact Online (boekhoudpakket) maakt het mogelijk om steeds met actuele boekhoudkundige gegevens te werken zonder dat er een account voor EOL nodig is. In deze webinar wordt de module van A tot Z toegelicht. 

Herbekijk hier de webinar van donderdag 16 november 2023.

Klik [hier](./ppt.pdf) om de powerpoint te raadplegen die gebruikt werd tijdens de webinar. 

<Youtube url="https://www.youtube.com/embed/BQG5s6uKPQI"/>

### WEBINAR Webshop 

Via deze module is het mogelijk om één of meerdere webshops aan te maken. In elke webshop kan je artikels beschikbaar stellen voor verkoop en voorzien van toepasselijke teksten en afbeeldingen. Bovendien is het mogelijk om tijdvakken in te stellen bv. voor de afhaling van een bestelling. Dankzij de koppeling met Exact Online kunnen betaalde bestellingen overgezet worden met één druk op de knop. Ze worden tevens automatisch afgepunt.

Herbekijk hier de webinar van dinsdag 19 september 2023.

<Youtube url="https://www.youtube.com/embed/lkp0GUcc8F4"/>

### WEBINAR Activiteitenmodule

Maak kennis met onze gloednieuwe module [Activiteiten](/activiteiten). Via deze module kunnen leraren op een eenvoudige manier uitstappen of activiteiten aanvragen voor bepaalde klassen. Dit verloopt via een goedkeuringsflow waarbij de aanvraag terecht komt bij één of meerdere goedkeurders. Leraren kunnen bij de aanvraag heel wat informatie opgeven, waaronder de klas(sen), begeleidende leraren, lesuren die wegvallen, kostprijs van de uitstap,... Daarenboven kan men ook registreren welke leerlingen effectief hebben deelgenomen. 

Dankzij een rechtstreekse koppeling met de module Leerlingenrekeningen is het mogelijk om een goedgekeurde activiteit te importeren waardoor die niet meer manueel moet worden aangemaakt. De aanrekening krijgt meteen de juiste titel (naam van de activiteit) en kostprijs per leerling mee. De uitstap wordt bovendien enkel aangerekend aan de leerlingen die effectief hebben deelgenomen. Per uitstap worden er eveneens automatisch attesten voor de mutualiteit gegenereerd. 

Begeleidende leraren en deelnemende klassen zijn onmiddellijk na goedkeuring van de aanvraag zichtbaar in de modules [Vervangingslijsten](/vervangingslijsten) en [Afwezigheden](/afwezigheden/afwezigheden/) waar eventueel een vervangende leraar gekoppeld kan worden. Leraren die vrijkomen omwille van de afwezigheid van een klas, worden getoond als 'beschikbaar' en kunnen ingezet worden als vervanger. 

Aan de hand van een volledig overzicht kan de directie, administratie en/of boekhouder de activiteiten mee opvolgen.

Herbekijk hier de webinar van donderdag 14 september 2023.

<Youtube url="https://www.youtube.com/embed/AlygYE6E5oI"/>

### WEBINAR (Mijn) Afwezigheden/ Vervangingslijsten/ Wachten & toezichten/ Digital signage

In het onderwijs ziet geen enkele lesdag er hetzelfde uit. Leraren melden zich ziek, klassen gaan op uitstap, ... Het is soms een hele klus om dit administratief in goede banen te leiden. Toolbox biedt enkele handige tools aan om je hier een handje bij te helpen. Ontdek ze allemaal in de webinar over het registreren en opvolgen van afwezigheden, het organiseren van wacht- en toezichtbeurten en het opmaken van vervangingslijsten. Dit alles komt met tal van communicatiemogelijkheden zoals berichten naar collega's en leerlingen en via digitale schermen. 

Raadpleeg [hier](powerpoint_afwezigheden.pdf) de powerpoint die gebruikt werd tijdens de webinar. 

Herbekijk hier de webinar van vrijdag 23 juni 2023.

<Youtube url="https://www.youtube.com/embed/vxjhXLlep_w" />

### WEBINAR Kassa & Wallet/ Leerlingenkaarten /Buitengaan

Herbekijk hier de webinar van dinsdag 13 juni 2023 i.v.m. de modules Kassa & Wallet gelinkt aan de modules Leerlingenkaarten en Buitengaan. 

<Youtube url="https://www.youtube.com/embed/iA7ukwVDmls" />

### WEBINAR Inventaris

Herbekijk hier de webinar van donderdag 8 juni 2023 i.v.m. de module Inventaris.

<Youtube url="https://www.youtube.com/embed/BvTgHH81QKk" />

 





