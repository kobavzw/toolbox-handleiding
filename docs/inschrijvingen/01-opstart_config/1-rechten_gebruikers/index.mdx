---
title: Gebruikersrechten toekennen
---

Rechten voor een module worden steeds toegekend via de module [Gebruikersbeheer](/gebruikersbeheer). Voor de module Inschrijvingen zijn de volgende gebruikersrechten van beschikbaar:  
- **Inschrijvingen beheer** 
- **Inschrijvingen gebruik**
- **Inschrijvingen klasverdeling**

### Inschrijvingen beheer

Het recht **Inschrijvingen beheer** laat toe om een aantal beheerstaken te kunnen uitvoeren, zoals het aanpassen van de algemene instellingen van de module, aanmaken studierichtingen, instellen van quota, toevoegen van documenten, keuzevakken, samenstellen van nieuwe pagina's (zoals het intakeformulier) per studierichting, thuisinschrijvingen aan- en uitzetten, â€¦ 

Daarnaast heeft een personeelslid met het recht Inschrijvingen_beheer toegang tot de volledige module. Bijkomende rechten zijn dus niet nodig. 

### Inschrijvingen gebruik

Voor de eindgebruiker is het recht **Inschrijvingen gebruik** voldoende. Gebruikers met dit recht kunnen nieuwe inschrijvingen ingeven, thuisinschrijvingen voltooien, eigen leerlingen herinschrijven, overzichten van de inschrijvingen opvragen en opvolgingsacties toevoegen.

Moeten er op de school veel personeelsleden gebruik kunnen maken van de module Inschrijvingen, bv. om op 30/6 de eigen leerlingen opnieuw in te schrijven tijdens het oudercontact, dan kan men het recht 'Inschrijvingen gebruik' achterwege laten en ervoor kiezen om de *'Module inschrijvingen voor alle personeelsleden beschikbaar'* te maken. Door deze optie via de module **Instellingen => Modules** te activeren, wordt de module Inschrijvingen ineens actief voor alle personeelsleden zonder extra gebruikersrechten te moeten toekennen. Zij hebben hiermee ook meteen de hogervermelde toegangen die horen bij het recht 'Inschrijvingen gebruik'. 

![modules1](./modules1.png)

### Inschrijvingen klasverdeling
Om via de module Inschrijvingen de klasverdeling te kunnen opmaken, is het gebruikersrecht **Inschrijvingen klasverdeling** noodzakelijk. Indien een personeelslid reeds over het recht **Inschrijvingen beheer** beschikt, heeft die ook meteen toegang tot de klasverdelingen. Bijkomende rechten zijn in dit geval dus niet nodig. 
